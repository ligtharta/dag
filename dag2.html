<!DOCTYPE HTML>
<html>
<head>
<style>
body {background-color: #eeeeee;}
h1   {color: #444444; font-size: 175%; font-family: verdana;}
p    {color: #444444; font-size:150%; font-family: verdana;}
</style>
</head>
<body>



<h1>Schistosomiasis</h1>
<p>
Ergens in 2001 fietste ik van werk naar huis en merkte op: waar komt dit rare, onprettige gevoel in mijn brein vandaan? 
Ik wist toen niet dat er al 2 jaar een worm in me leefde die daar elke dag 500 eitjes dumpte. Een moeilijke zoektocht begon. 
Diverse artsen. Brein steeds akeliger. Steeds vermoeider, zwakker en allerlei andere klachten. 
Acht jaar later (2009) had ik eindelijk een diagnose in het AMC tropencentrum: schistosomiasis. 
Er bestaat een kuur tegen de worm, maar niet tegen de eitjes. Dat zijn er na die 10 jaar infectie enkele miljoenen. 
Als je pech hebt, dan komen de eitjes overal via de bloedbaan. De eitjes komen niet uit. 
Het immuunsysteem kan ze niet of nauwelijks opruimen, omdat ze te groot en te stug zijn. 
Ze komen vast te zitten en verzwakken organen en weefsels. Op een hersen-MRI waren meer dan 100 witte vlekken zichtbaar.
Er bestaat geen therapie.
</p>


<h1>Een gemiddelde dag</h1>
<p>
Ik wordt wakker en voel het akelige gevoel in het brein. De spieren geven heel sterk aan: 'niet bewegen, blijf liggen!'. 
In combinatie met flinke vermoeiheid, is elke ochtend een worsteling. "Vanmiddag gaat het vast wat beter". Zo praat ik mezelf moed in.
Later op de dag gaat het vaak iets beter, maar de klachten blijven. 
Als ik meer doe dan 'wat aanrommelen', dan is dat zwaar met een risico op een terugslag. 
Voortdurend de behoefte om tussendoor te liggen. Voor een uitje of een verplichting moet ik me voorbereiden. 
Dit doe ik door lichamelijk veel rust te nemen, maar mentaal juist onrust/stress/druk bij mezelf te veroorzaken. 
Zo kan ik tijdelijk de klachten iets naar de achtergrond brengen, en ben ik in staat dat leuke uitje of etentje mee te maken. 
Daarna lig ik 1, 2 of 3 dagen op bed om hiervan bij te komen. Het hoofd nog akeliger, de spieren nog zwakker en vermoeider.
Op zo'n hersteldag is rechtop zitten of een douche nemen inspannend, kom ik slecht uit mijn woorden en is mijn stem zwak.
</p>

<h1>Mijn jarenlange zoektocht</h1>
<p>
Toen ik eindelijk de diagnose had (2009), was er dus geen oplossing voor mijn probleem. Ik voelde toen al: 
"hiermee valt op de langere termijn niet normaal te leven". 
Ik heb toen een aantal jaren alles uit de kast getrokken om iets te vinden om me wat normaler te voelen. 
Later ben ik naar klinieken geweest in Duitsland, Oostenrijk en Maleisië voor specifieke therapieën die in Nederland niet bestaan. 
Nog later had ik de kracht niet meer voor dit soort dingen. 
Ook heb ik me bezig gehouden met spiritualiteit, meditatie, ontspanningstechnieken, gedragstherapie, mindfulness, reinigingskuren, diëten, en veel meer. 
Ik hoopte voor mijn 40e weer aan het werk te zijn. En vervolgens voor mijn 45e, mijn 50e...
</p>

<h1>Geen oplossing en wat mezelf opviel</h1>
<p>
Het lijkt een rode draad door wat ik heb geprobeerd en geanalyseerd: dat mijn eigen immuunsysteem een grote rol speelt bij mijn klachten. 
Therapieën en protocollen die het immuunsysteem een boost geven (zoals immuun-infusen die ik ooit in een kliniek ontving) verergeren mijn klachten tijdelijk. 
Als mijn immuunsysteem onderdrukt wordt, dan dempt dit mijn klachten tijdelijk. En zo heb ik meer van dit soort ervaringen opgedaan. 
Als je dit weet, dan hoopte ik dat er een plek was waar de artsen iets 'losser' met protollen mogen omgaan, 
wat meer mogen experimenteren, en in samenspraak met de patient risico's kunnen afwegen. 
Doordat ik nergens met mijn klachten terecht kon, verloor ik hoop en was ik moegestreden.
</p>

<h1>Het brein</h1>
<p>
Naast een lichamelijk zwak gevoel (vooral in de spieren), geeft mijn brein een moeilijk te omschrijven akelig gevoel. 
Een soort 'irritante jeuk' in het brein, in combinatie met een 'vergiftigd' gevoel en een 'mistig' gevoel. 
In ieder geval heeft het invloed op alles, de hele dag door.  
Concentreren, nieuwe dingen leren, vriendschappen onderhouden, gaan allemaal veel moeilijker dan zou moeten. Lekker bezig zijn, en zo in een 'flow' komen, lukt niet meer.
En als ik signalen van mijn lichaam negeer en wat langer door ga, dan ervaar ik vervolgens uitputting, apathie en suïcidale gedachten (ook na iets wat heel leuk was).
</p>

<h1>Het mentale</h1>
<p>
Ik wil kunnen bijdragen, meedoen en in het leven staan. Door een gebrek hieraan (en door het lijden zelf), werd het mentaal steeds zwaarder voor mij. 
Diverse psychiatrische medicijnen heb ik geprobeerd, tot aan een medicijn waarbij ik speciale steunkousen moest gebruiken. 
Dit waren 'experimenten' van artsen in de hoop dat het iets zou doen. Het hielp niet, waarschijnlijk omdat de oorzaak niet psychiatrisch is.
</p>

<br><br><br><br><br><br><br><br><br>
</body>
</html>

